در [Estrada, 2011] یک شبکه را مجموعه‌ای از نودها و یال‌ها تعریف کرده است. نودها نشان دهنده‌ی موجودیت‌ها و بخش‌های یک سیستم و یال‌ها نمایان‌گر ارتباط میان نودها می‌باشند. به این مجموعه گراف نیز گفته می‌شود. سیستم‌های بسیاری وجود دارند که می‌توان آن‌ها را در قالب گراف نمایش داد که شناخته شده‌ترین آن‌ها دنیای وب می‌باشد. از جمله شبکه‌های دیگر می‌توان به شبکه‌ی غذایی، شبکه‌ی ارتباط پروتئین‌ها، ارتباط سیستم‌های عصبی و ... اشاره کرد. از شبکه‌های شناخته شده شبکه‌های اجتماعی می‌باشند که که لینک‌ها در آن‌ها نشان دهنده‌ی ارتباط دوستی، همکاری، مالی و ... می‌باشد. نوع دیگر شبکه، گراف حاصل از نظرات مردم بر روی فیلم‌ها، بازیگران، محصولات و ... می‌باشد. 
دسته‌بندی‌های مختلفی برای گراف‌ها بر اساس نوع لینک‌ها، جهت‌دار بودن لینک‌ها، وزن‌دار بودن و تعداد لینک‌ها و ... وجود دارد. 
۱- گراف‌های ساده: یال‌‌ها بدون جهت و بدون وزن می‌باشند. این یال‌ها متقارن می‌باشند. ارتباط میان نودها صفر و یکی می‌باشد. 
۲- گراف جهت‌دار:یال میان نودها جهت‌دار می‌باشد.
۳- شبه گراف: گراف‌هایی هستند که احتمال وجود چندین یال بین دو نود در آن‌ها وجود دارد به این گراف‌های چند-گراف (multi-graph) هم گفته می‌شود. همچنین امکان وجود یال از یک نود به همان نود نیز وجود دارد. می‌توانند هم یال جهت‌دار و هم یال بدون جهت داشته باشند. یک چند-گراف را می‌توان با چند لایه گراف نشان داد که در هر لایه گراف‌ها نودهای مشابه و فقط یک نوع لینک دارند. این گراف‌ها به گراف‌های پیچیده (multiplex-graph) نیز شناخته می‌شوند.
۴- گراف وزن‌دار [Barrat et al., 2004; Newman, 2004a]:‌ به یال‌ها وزن نسبت داده می‌شود. در بعضی شرایط می‌توان چند-گراف را به گراف وزن‌دار تبدیل کرد. مثلا تعداد یال‌هایی که دو نود را به یکدیگر وصل می‌کند می‌تواند به عنوان وزن در گراف وزن‌دار محسوب شود. 
۵- فراگراف (hypergraph): گراف‌هایی هستند که یک یال بیش از دو نود را به یکدیگر متصل می‌کند. به این یال‌ها فرالینک (hyperlink) گفته می‌شود. گرافی را در نظر بگیرید که کاربران، منابع و برچسب‌ها نودهای آن باشند. برچسب‌ها کلماتی هستند که توسط کاربر بر روی منابعی که در شبکه استفاده می‌کنند، گذاشته می‌شوند. یک یال در این شبکه ترکیبی از یک نود کاربر، یک نود منبع و یک یک نود برچسب می‌باشد و رابطه‌ای میان سه موجودیت را نشان می‌دهد. 
جزئیات بیشتر راجع به ساختار گراف‌ها و کاربردهای آن‌ها در E. Estrada [Estrada, 2011] قابل دست‌یابی می‌باشد. 
یکی از مثال‌های گراف ساده شبکه‌ی همکاری می‌باشد. نودها نمایانگر نویسندگان می‌باشد. بین دو نویسنده یال وجود دارد اگر حداقل یک مقاله‌ی مشترک داشته باشند. همچنین می‌توان از گراف وزن‌دار برای مدل کردن ارتباط نویسندگان استفاده کرد. وزن یال‌ها تعداد مقاله مشترک میان دو نویسنده می‌باشد. همچنین می‌توان ارتباط میان نویسندگان را با چند-گراف مدل کرد. بین دو نویسنده چندین یال امکان دارد وجود داشته باشد که نشان‌گر مقاله‌های مشترک میان آن‌ها می‌باشد. هر یال می‌تواند ویژگی‌هایی همچون زمان مقاله یا ژورنالی که در آن چاپ شده را داشته در خود داشته باشد. در شکل (۳۰) چند نوع از گراف‌ها نمایش داده شده است.

نوع دیگری از دسته‌بندی شبکه‌ها می‌تواند بر اساس نوع ارتباط نودها باشد. مجموعه‌ای از نودها ساخته می‌شود که یک نود هیچ‌وقت به نودی از مجموعه‌ی خود متصل نمی‌شود. ولی می‌تواند به نودهای دیگر در دیگر دسته‌ها متصل شود. این مفهوم این امکان را فراهم می‌کند که دسته‌بندی جدیدی از گراف‌ها داشته باشیم:
۱- گراف یکپارچه: این گراف فقط یک مجموعه نود دارد و هیچ دسته‌بندی‌ای از نودها ندارد. این امکان برای هر نود وجود دارد که به نود دیگر یال داشته باشد. شبکه‌ی همکاری نویسندگان مقالات علمی مثالی از این نوع گراف می‌باشد. 
۲- گراف دوبخشی: گراف دوبخشی دو مجموعه از نودها دارد و یک نود از یک مجموعه تنها می‌تواند به نودی از مجموعه‌ی دیگر لینک داشته باشد. میان لینک‌های یک مجموعه هیچ لینکی وجود ندارد. مثالی از گراف دوبخشی گراف مقاله-نویسنده باشد. دو مجموعه از نودها وجود دارد. نودهای یک مجموعه نمایانگر مقالات و نودهای مجموعه‌ی دیگر نمایانگر نویسندگان می‌باشد. یال‌ها فقط می‌توانند میان نویسندگان و مقالات باشند که نشان می‌دهد یک نویسنده در نوشتن کدام مقاله نقش داشته است. مثال دیگر گراف کاربر-کالا می‌باشد که برای تحلیل بازار به کار برده می‌شود. نودها در دو دسته‌ی کاربران و کالاها قرار می‌گیرند. یک کاربر به یک کالا یال دارد اگر آن را خریده باشد. تحلیل گراف در این‌جا می‌تواند برای توصیه‌ی کالا به کاربر بر اساس انتخاب‌های کابر استفاده شود .
این امکان وجود دارد که دو گراف یکپارچه از گراف دوبخشی ساخت. لینک‌ها در هر گراف یکپارچه بر اساس لینک‌های گراف دوبخشی ساخته می‌شوند. به طور مثال گراف مقاله-نویسندگان می‌تواند دو گراف یکپارچه داشته باشد. یکی فقط ساخته شده از نودهای نویسندگان و دیگری ساخته شده از نودهای مقالات. در گراف نویسندگان بین دو نویسنده یال وجود دارد،‌ اگر در گراف دوبخشی به حداقل یک مقاله یال مشترک داشته باشند. به طور مشابه در گراف مقالات بین دو مقاله لینک وجود دارد اگر در گراف دوبخشی حداقل به یک نویسنده‌ی مشترک یال داشته باشند. 
۳- گراف سه‌بخشی: گراف سه‌بخشی سه مجموعه نود دارد. مثال کاربر، محصول، برچسب را می‌توان با گراف سه‌بخشی نمایش داد. 
گراف‌هایی که بیشتر از ۳ مجموعه نود دارند، گراف چندبخشی نامیده می‌شوند. شکل()
(آوردن شکل‌ ۲.۳- ۲.۶)


تعاریف:

یک گراف ساده به صورت G =< V, E > نمایش داده می‌شود که V = v 1 , v 2 , ..., v n , |V | = N مجموعه‌ای محدود از نودها می‌باشد. E ⊆ V × V , E = (v i , v j ), i 6 = j, |E| = M مجموعه‌ای از یال‌ها در گراف می‌باشد. گراف G را می‌توان با ماتریس مجاورت NxN نمایش داد. در این ماتریس درایه‌ها بر اساس وجود یا عدم وجود لینک بین دو نود می‌توانند ۱ یا ۰ باشند. 
گراف وزن‌دار را می‌توان به صورت G =< V, E, W > نمایش داد. پارامتر W = w : E → R که w تابعی است که مقداری به عنوان وزن به یال نسبت می‌دهد. 
در گراف بدون جهت برای یک یال (v i , v j ) ⇔ (v j , v i ) می‌باشد و ماتریس مجاورت متقارن می‌باشد. در گراف جهت‌دار هر یال جهتی دارد. همسایگان یک نود در گراف مجموعه‌ای از نودها می‌باشند که مستقیما به نود متصل شده‌اند. مجموعه همسایگان نود v i به صورت Γ(v i ) = {v j : (v i , v j ) ∈ E} نمایش داده می‌شوند. درجه‌ی نود vi به صورت (۲.۲)  می‌باشد. 

در گراف جهت‌دار درجه‌ی یک نود به دو بخش درجه ورودی و درجه خروجی بر اساس جهت یال تقسیم می‌شود. 
یک مسیر بین دو نود v0 و vk در یک گراف ساده گرافی به صورت P =(V p , E p ) می‌باشد. مجموعه‌ای از نودهای V p = v 0 , v 1 , v 2 , ..., v k−1 , v k و یال‌های E p =(v 0 , v 1 ), (v 1 , v 2 ), ..., (v k−1 , v k ) که V p ⊆ V و E p ⊆ E. در این‌جا Vp در اصل مجموعه‌ای از نودها می‌باشد که در آن نود Vi به نودهای قبلی و بعدی مستقیما متصل است. طول یک مسیر تعداد یال‌ها در E p می‌باشد. کوتاه‌ترین مسیر بین دو نود، مسیری با کمترین طول می‌باشد و فاصله‌ی دو نود را مشخص می‌کند.
گراف G پیوسته (connected) نامیده می‌شود اگر برای هر دو نود v i , v j ∈ V مسیری از vi به vj وجود داشته باشد. گراف‌ها معمولا پیوسته نیستند. ولی می‌توان آن‌ها را ترکیبی از چند زیرگراف پیوسته در نظر گرفت. این زیرگراف‌ها مجموعه‌های پیوسته (onnected components) نامیده می‌شوند. 

جدول تعاریف ۳۲

ویژگی‌های شبکه‌های پیچیده:

بیشتر انواع شبکه‌های پیچیده ویژگی‌های توپولوژی مشترکی دارند. در ادامه به چند مورد آن‌ها اشاره می‌شود:
۱- همبستگی (Connectedness):‌نودها در شبکه‌های پیچیده معمولا به خوشه‌هایی از مجموعه‌های پیوسته تقسیم می‌شوند. در مجموعه‌ی پیوسته تمام نودها به صورت مستقیم یا غیر مستقیم به یکدیگر متصل می‌باشند. در یک گراف معمولا یک یا دو مجموعه‌ی پیوسته بسیار بزرگ و تعداد زیادی مجموعه‌ی پیوسته‌ی کوچک وجود دارد. 
۲-درجه توزیع: درجه توزیع احتمال این است که یک نود k همسایه در شبکه داشته باشد. به عبارت دیگر احتمال اینکه درجه‌ی یک نود k باشد. معمولا شبکه‌های پیشرفته درجه توزیعی دارند که از قانون قدرت (power law) پیروی می‌کند. شکل (پاور ) شکلی کلی از نمودار قانون قدرت می‌باشد. همان‌طور که دیده می‌شود در این توزیع تعداد زیادی از نودها درجه‌ی پایینی دارند و تعداد کمی از نودها درجه‌ی بسیار بالایی دارند. ضریب قانون قدرت مشخص کننده که نرخ کاهش درجه در نمودار می‌باشد. هرچه ضریب بالاتر باشد، احتمال پیدا کردن نودی با درجه‌ی بالا کمتر می‌شود. 
۳- ضریب خوشه‌بندی: در بسیاری از شبکه‌ها دیده می‌شود که دو نودی که به یک نود مشترک اتصال می‌باشند، تمایل دارند بین یکدیگر لینک برقرار کنند. به این ویژگی انتقال‌پذیری گفته می‌شود و توسط ضریب خوشه‌بندی اندازه‌گیری می‌شود. ضریب خوشه‌بندی اندازه‌گیری می‌کند که همسایگان یک نود با چه احتمالی به یکدیگر متصل می‌شوند. طبق تعریفی که در [Watts and Strogatz, 1998] آمده ضریب خوشه‌بندی نود v i ∈ V به صورت ۲.۳
Cc(v i ) =
N triangles (v i )
N triples (v i )
می‌باشد. که N triangles (v i ) تعداد مثلث‌هایی می‌باشد که نود vi را به عنوان یک نود دارند و N triples (v i ) تعداد سه‌تایی‌هایی می‌باشد که نود vi یکی از نودهای آن باشد. ضریب خوشه‌بندی تقسیم تعداد لینک‌های بین نودهای همسایه‌ی یک نود بر تعداد لینک‌هایی است که پتانسیل به وجود آمدن بین نودهای همسایه‌های vi را دارند. ضریب خوشه‌بندی یک گراف میانگین ضریب خوشه‌بندی تمام نودهای شبکه می‌باشد. ۲.۴
1 X
Cc(G) =
Cc(v i )
شبکه‌های پیچیده معمولا تمایل به داشتن ضریب خوشه‌ی بالا دارند. 
میانگین فاصله: فاصله‌ی بین دو نود طول کوتاه‌ترین مسیر بین دو نود در گراف می‌باشد. میانگین فاصله، میانگین تمام کوتاه‌ترین مسیرها در گراف می‌باشد. در شبکه‌های پیچیده این مقدار معمولا کوچک می‌باشد. برای گراف بدون وزن G با N نود میانگین فاصله به صورت زیر محاسبه می‌شود: ۲.۵
قطر:‌ قطر یک گراف طول بزرگترین مسیر کوتاه بین هر دو نودی می‌باشد. ۲.۶
در شبکه‌های پیچیده قطرها معمولا کوتاه می‌باشند. اگر شبکه پیوسته باشد محاسبه قطر طبق تعریف انجام می‌شود. اگر گراف از چند زیرگراف پیوسته تشکیل شده باشد، قطر گراف میانگین قطر زیرگراف‌ها می‌باشد. بیشتر شبکه‌های پیچیده معمولا میانگین ضریب خوشه‌بندی بالا و میانگین فاصله و قطر کوتاهی دارند.
تراکم: تراکم یک شبکه نسبت لینک‌های موجود به تمام لینک‌های ممکن در یک گراف می‌باشد. ۲.۷

بیشتر شبکه‌های پیچیده تراکم اندکی دارند. به معنی دیگر معمولا تنک می‌باشند. 
ساختار انجمنی: شبکه‌های پیچیده تمایل به داشتن خوشه‌هایی از نودها در قالب انجمن‌ها دارند. انجمن‌ها زیرگراف‌هایی در شبکه می‌باشند که نودها در آن‌ها ارتباط‌های شبیه به هم دارند. نودهای یک انجمن بیشتر بین یکدیگر لینک دارند تا با نودهای یک انجمن دیگر. شکل()
انجمن‌ها می‌توانند با یکدیگر اشتراکاتی داشته باشند. در [Newman and M. Girvan, 2004] معیاری به نام modularity برای ارزیابی انجمن‌ها ارائه شده است.
در [McGlohon et al., 2011] توضیحات بیشتری از ویژگی‌های مختلف آماری انواع مختلف شبکه‌ها معرفی شده است. 

مدل‌سازی شبکه:
مدل‌سازی شبکه معمولا به منظور نشان دادن شبکه در قالب فرمول‌ها می‌باشد تا بتوان با اعمال ریاضی ویژگی‌های آن را تحلیل و بررسی کرد. همچنین از این ابزار می‌توان برای پیش‌بینی برخی از ویژگی‌های شبکه نیز استفاده کرد. در زیر سه مدل شناخته شده معرفی می‌شوند:
گراف‌های تصادفی (random graph): گراف‌های تصادفی گراف‌هایی هستند که لینک بین نودهای ترتیب خاصی در آن ندارد. بدین معنا که می‌توان این گراف را با قرار دادن لینک‌های تصادفی بین نودها ساخت. اولین مدل احتمالاتی برای تولید گراف تصادفی در [Bollobás, 2001; Erdős and Rényi,
1959] ارائه شد. در این روش دو مدل ارائه شد. در مدل اول شبکه‌ای با n نود و m یال ساختند. این روش از n نود جدا از هم شروع می‌کند. به صورت تصادفی دو نود را انتخاب می‌کند و بین آن‌ها یالی قرار می‌دهد تا زمانی که تعداد یال‌های m شود. در روش دوم برای ساخت گراف بین هر دو نود با احتمال 0 < p < 1 یالی ایجاد می‌کند. با تکرار این روش گراف‌های مختلفی ساخته می‌شود که هر گراف تعداد یال‌های متفاوتی دارند. یک گراف با m یال با احتمال p m (1 − p) C−m ایجاد می‌شود که n(n − 1) ۳۵ تعداد کل لینک‌های ممکن در گراف می‌باشد. برخی از ویژگی‌های گراف‌های تصادفی در [Bollobás, 2001] بررسی شده است. که از جلمه‌ی آن‌ها می‌توان به موارد زیر اشاره کرد:
۱- اگر p > 1/n باشد میانگین درجه k avg = 1 و اگر p > ln(N)/n باشد اکثر گراف‌های تصادفی پیوسته می‌شوند. 
۲- اگر n خیلی بزرگ باشد k avg ≃ p.n و درجه توزیع P (k) با توزیع پواسن به صورت زیر تخمین زده می‌شود. ۲.۸
به همین خاطر به این گراف‌ها، گراف تصادفی پواسنی نیز گفته می‌شود. 
۳- قطر یک گراف تصادفی بین مقادیر اندک ...... تغییر می‌کند. [Chung and Lu, 2001]
۴- ضریب خوشه‌بندی در گراف‌های تصادفی برابر p یا kavg/n می‌باشد [Newman, 2005; Watts and Strogatz, 1998]. دلیل این امر این است که طبق تعریف وجود لینک بین نودها مستقل از یکدیگر می‌باشد. بنابراین احتمال این که بین دو نود یال جدید برقرار شود به شرط این که همسایه‌ی مشترک داشته باشند بالاتر نمی‌رود. 
شکل

گراف‌های دنیای کوچک (Small world graphs): این گراف‌ها در [Watts and Strogatz, 1998] معرفی می‌شوند. در این تحقیق شبکه‌های بسیاری ارزیابی می‌شوند و مشاهده می‌شود در بسیاری از شبکه‌های واقعی علاوه بر اینکه میانگین فاصله‌ی کوتاهی دارند، ضریب خوشه‌بندی بالاتری از مقدار مورد انتظار در حالت تصادفی دارند. گراف‌ دنیای کوچک گرافی است که بسیاری از نودها ممکن است همسایه نباشند، ولی بسیاری از نودها با تعداد گام‌های اندکی می‌توانند به بسیاری از دیگر نودها برسند. این گراف‌ها میانگین کوتاه‌ترین فاصله‌ی کوچکی دارند و فاصله‌ی d بین هر دو نود تصادفی به نسبت log(n( که n تعداد نودها می‌باشد زیاد می‌شود. به عبارتی d ∝ ln(n). ساخت گراف با n نود و l یال برای هر نود آغاز می‌شود. هر یال با احتمال p می‌تواند به یک نود تصادفی دیگر وصل شود. اگر p=1 باشد این گراف یک گراف تصادفی می‌شود. با وجود اینکه گراف‌های دنیای کوچک نسبت به گراف‌های تصادفی به دنیای واقعی نزدیک‌تر می‌باشند ولی محدودیت‌هایی دارد. اول این‌که گراف دنیای کوچک پویایی شبکه‌های واقعی را ندارد. ثانیا توزیع درجه‌ی نودهای یک گراف معمولا زنگوله‌ای نیست. بلکه معمولا از قانون قدرت پیروی می‌کند که وجود نودهای هاب در شبکه را نمایش می‌دهد. هرچند برخی ویژگی‌های گراف دنیای کوچک در گراف‌هایی همچون شبکه غذایی، شبکه‌ی اینترنت [Adamic et al., 2003]، شبکه توزیع نیرو [Watts and Strogatz, 1998]، شبکه‌ی حمل و نقل، شبکه‌های بیولوژی [Barabási and Oltvai, 2004] و شبکه‌ی همکاری‌های علمی مشاهده می‌شود. 
گراف‌های بدون مقیاس (scale-free): مدل‌هایی که توزیع درجه در آن‌ها از توزیع پواسنی فاصله دارد، مدل‌های بدون مقیاس نامیده می‌شوند. در بسیاری از شبکه‌های واقعی توزیع درجه از مدل زنگوله‌ای پیروی نمی‌کند. بلکه از مدل قانون قدرت پیروی می‌کند. P (k) ∼ c∆k −γ که k درجه‌ی نودها، c عددی ثابت و  و γ مقداری مثبت است که بین دو سه تغییر مقدار می‌کند. در قانون قدرت تعداد بسیار زیادی از نودها درجه‌ی پایینی دارند و تعداد اندکی از نودها که هاب نامیده می‌شوند درجه‌ی بسیار بالایی دارند. هاب‌ها نقش بسیار به سزایی در تداوم، گسترش و پیوستگی شبکه دارند. 

تحلیل شبکه‌: 

در [Aggarwal, 2011] تحلیل شبکه‌ها به دسته‌ی کلی تقسیم شده است:
۱- تحلیل ساختاری: این دسته از تحلیل‌ها تنها از اطلاعات ساختاری شبکه استفاده می‌کنند. دانش بیشتری از ویژگی‌های نودها و لینک‌ها وجود ندارد. این تحلیل‌ها شامل تحلیل‌های آماری شبکه، تشخیص انجمن، طبقه‌بندی نودها و یا برچسب‌گذاری بر روی نودها، پیش‌بینی لینک و نمایش‌سازی شبکه می‌باشد. در [Aggarwal, 2011] بررسی اجمالی‌ای از رفتار شبکه‌ها انجام شده است. برخی از تحلیل‌های مبتنی بر ساختار شبکه در تحقیقات زیر قابل مشاهده می‌باشد. [Ahn et al., 2007; Benchettara
et al., 2010a; Huang, 2006; Li et al., 2009; Liben-Nowell and Kleinberg, 2007; Liu
et al., 2013; Newman, 2012; Yakoubi and Kanawati, 2014]
۲- تحلیل مبتنی بر محتوا: این روش‌ها از ویژگی‌ها و محتوای شبکه برای تحلیل نیز بهره می‌برند. ویژگی‌هایی که برای استخراج و تحلیل آن‌ها از روش‌های داده‌کاوی، متن‌کاوی و ... استفاده می‌شود. در تحقیقات [Hasan et al., 2006; Popescul
and Ungar, 2004; Wang et al., 2007]
نشان داده شده است که استفاده از محتوای شبکه‌ها تا چه اندازه‌ای می‌تواند دانش با ارزش برای تحلیل شبکه فراهم کند. 
تقسیم‌بندی‌های مختلفی از سطوح عملیات تحلیل شبکه‌ها ارائه شده است. در [Wasserman and Faust, 1994] این تقسیم‌بندی ارائه شده است:
۱- عملیات در سطح نود: این سطح شامل عملیات پیدا کردن نودهای مهم با توجه به نودهای دیگر شبکه می‌باشد. مساله‌ی مرکزیت (centrality) در این سطح قرار می‌گیرد.
۲- عملیت در سطح دوتایی:‌ عملیات در این سطح دو نود را شامل می‌شود. برخی از عملیات شامل پیدا کردن فاصله بین دو نود و یا احتمال ایجاد لینک بین دو نود (پیش‌بینی لینک) می‌شود. 
۳- عملیات در سطح سه‌تایی: در این سطح دسته‌های سه‌تایی نودها بررسی می‌شوند. از جمله عملیات در این سطح می‌توان به پیدا کردن ضریب خوشه‌ی محلی اشاره کرد. 
۴- عملیات در سطح زیرمجموعه‌ها:‌ این سطح گروهی از نودها را بررسی می‌کند. پیدا کردن انجمن‌ها در این سطح قرار می‌گیرد.
۵- عملیات در سطح شبکه: این عملیات کل شبکه را برای استخراج برخی ویژگی‌ها تحلیل می‌کنند. مانند پیدا کردن قطر، تراکم و پیوستگی گراف.
از جمله برخی عملیات‌های مهم در تحلیل گراف می‌توان به موارد زیر اشاره کرد:
مرکزیت: یکی از عملیات‌های اولیه در تحلیل شبکه‌ها پیدا کردن نودهای مهم در شبکه می‌باشد. این نودها نقش مهمی در توزیع اطلاعات در شبکه و تاثیر بر دیگر نودها دارند. مرکزیت یک نود اهمیت نسبی یک نود در شبکه می‌باشد [Faust and Wasserman, 1992]. گونه‌های مختلفی از مرکزیت وجود دارد، از جمله مرکزیت درجه، مرکزیت نزدیکی (closeness)، مرکزیت بینی (betweenness)، مرکزیت مقادیر ویژه (eigenvector).
مرکزیت درجه ساده‌ترین معیار مرکزیت می‌باشد که استفاده از آن در تحلیل شبکه بسیار متداول می‌باشد. مرکزیت درجه برای یک نود اندازه می‌گیرد که یک نود به چه تعداد نود دیگر متصل است . در گراف جهت‌دار درجه ورودی و درجه خروجی برای نمایش تعداد یال‌های ورودی و خروجی استفاده می‌شوند. معمولا این مقدار با بیشتر تعداد لینک ممکن برای یک نود در گراف نرمالیزه می‌شود. برای شبکه‌ای که N نود دارد درجه مرکزیت نود vi به صورت ۲.۱۰ می‌شود. 
پیچیدگی محاسباتی مرکزیت درجه O(N) می‌باشد که باعث شده استفاده از آن در گراف‌های بزرگ مناسب باشد. 
نوع دیگر مرکزیت، مرکزیت نزدیکی (closeness centrality) [Faust and Wasserman, 1992] می‌باشد که فاصله‌ی یک نود از تمام نودهای‌ دیگر در شبکه اندازه می‌گیرد. یک نود مرکزیت دارد اگر به تمام نودهای‌ دیگر نزدیک باشد. این معیار از طریق معکوس مجموع فاصله‌های یک نود از دیگر نودها حساب می‌شود. ۲.۱۱
بیشترین مقدار ممکن برای مرکزیت نزدیکی برای یک نود 1/(N-1) می‌باشد زمانی رخ می دهد که تمام نودهای دیگر به این نود متصل باشند. کمترین مقدار آن می‌تواند صفر باشد. زمانی که نود به نود دیگری وصل نیست. در مدل استاندار مقدار مرکزیت نزدیکی بین ۰ و ۱ می‌باشد. ۲.۱۲ 
پیچیدگی محاسباتی این روش O(N log(N ) + M) می‌باشد. 
معیار دیگر مرکزیت بینی (betweenness centrality) [Faust and Wasser-
man, 1992; Freeman, 1977]
می‌باشد. در مرکزیت بینی تعداد دفعاتی را که یک نود در کوتاه‌ترین مسیر‌ بین هر دو نود قرار می‌گیرد، محاسبه می‌شود. در شبکه‌های اجتماعی ارتباط میان دو نود می‌تواند وابسته به دیگر نودها باشد. به خصوص نودهایی که در مسیر بین دو نود قرار می‌گیرند. بنابراین یک نود مرکزیت دارد اگر در تعداد بیشتری از کوتاه‌ترین مسیر‌ها در شبکه ظاهر شود. ۲.۱۳
بیشترین مقدار مرکزیت بینی (N − 1)(N − 2)/2 می‌باشد. بنابراین مدل استاندارد آن به صورت ۲.۱۴ می‌شود. 

که spaths(v j , v k |v i ) مجموعه تعداد کوتاه‌ترین مسیر‌های بین دو نود vj و vk می‌باشد که شامل vi می‌باشند. پیچیدگی محاسباتی این روش O(N.M +N 2 log(N )) می‌باشد. استفاده از این روش برای گراف‌‌های بزرگ هزینه‌بر می‌باشد. 
نوع دیگر مرکزیت، مرکزیت مقادیر ویژه می‌باشد که تاثیر یک نود در شبکه را اندازه‌گیری می‌کند. این روش مقداری نسبی به تمامی نودهای شبکه نسبت می‌دهد. بر این اساس که لینک‌های متصل به نودهای با امتیاز بالا نقش بیشتری در امتیاز نودها دارند تا لینک‌هایی که به نودهای با امتیاز پایین متصل می‌باشند. ۲.۱۵

پیچیدگی محاسباتی این روش O(N 2 ) می‌باشد. 
یکی دیگر از مفاهیم مشابه مرکزیت برای مشخص کردن اهمیت نودها در شبکه، روش اعتبار (Prestige) می‌باشد. این روش در گراف‌های جهت‌دار استفاده می‌شود. یک نود معتبر است اگر مقصد بسیاری از لینک‌ها باشد. به این معنی که درجه‌ی ورودی بالایی دارد. [Faust and Wasserman, 1992]. روش PageRank گوگل مثالی از این روش می‌باشد. این روش تحلیل لینک وزنی به هایپرلینک‌های یک صفحه‌ی وب بر اساس اهمیت صفحه‌های دیگر که به این صفحه لینک داده‌اند نسبت می‌دهد. به نوعی مرکزیت مقادیر ویژه را در نظر می‌گیرد. 

تشخیص انجمن:‌ انجمن‌ها مجموعه‌ای از نودها می‌باشند که ویژگی‌های مشترکی دارند و یا نقش مشابهی در شبکه ایفا می‌کنند[Fortunato, 2010]. ساختار انجمنی در بسیاری از شبکه‌های واقعی مانند ارتباط پروتئین‌ها [Guimera and Nunes Amaral, 2005; Palla et al., 2005]، انجمن‌ها در شبکه‌های اجتماعی [Freeman, 2004]، شبکه‌ی وب [Dourisboure et al.,
2007
و ... دیده می‌شود. تشخیص انجمن تلاش می‌کند ناحیه‌های چگال در شبکه را پیدا کند که نودها در آن ویژگی‌های مشترک و رفتارهای مشابه دارند. این مفهوم بسیار به مفهوم خوشه‌بندی نزدیک است. استفاده‌ی بسیاری در سیستم‌های توصیه‌گر، تحلیل شبکه وب، دسته‌بندی نودها و... دارد. هدف اصلی تشخیص انجمن پیدا کردن مادول‌ها و ساختار سلسله‌ مراتبی آن‌ها با استفاده از تحلیل ساختار گراف می‌باشد. همچنین می‌توان دانش حاصل از محتوای عناصر شبکه را در تشخیص انجمن به کار برد و کیفیت خروجی را بالا برد.

پیش‌بینی لینک: بیشتر تحقیقات بر روی شبکه‌های پیچیده برای پیدا کردن الگوی لینک‌های بین نودها می‌باشد. بنابراین پیش‌بینی لینک یکی از موضوعات مهم در تحلیل شبکه‌ها می‌باشد. لینک‌ها ارتباط‌های مختلفی بین دو نود را نشان می‌دهند. این ارتباط می‌تواند روابط دوستی در شبکه‌های اجتماعی، روابط همکاری در شبکه‌ی همکاری‌های علمی و ... باشد. روش پیش‌بینی لینک تلاش دارد با مشاهده‌ی شبکه در زمان t، لینک‌های نادیده شده در زمان t یا لینک‌هایی که در زمان t+k ایجاد می‌شوند را پیش‌بینی کند. پیدا کردن نودهای از قلم افتاده موجب نزدیک شدن به ساختار واقعی شبکه و بهبود تحلیل اطلاعات می‌شود. پیش‌بینی لینک می‌تواند نقش مهمی در عملیات‌‌های تحلیلی دیگر همچون تشخیص انجمن‌ها [Liu et al., 2013; Yan and Gregory, 2009] و یا تشخیص نودهای مهم و تاثیرگذار [Subbian
and Melville, 2011]
 داشته باشد. در تحقیق [Yan and Gregory, 2009] برای پیدا کردن انجمن‌ها از معیارهای شباهت‌ نودها استفاده شده که بیشتر در مساله‌ی پیش‌بینی لینک به آن‌ها پرداخته می‌شود. در این مقاله نشان داده شده است که استفاده از معیارهای پیش‌بینی لینک در روش‌های تشخیص انجمن‌ها بهبودی قابل ملاحظه‌ای را نتیجه داده است. 
هاب‌ها و کلیک‌ها (clique): کلیک در شبکه گروهی از نودها می‌باشند که زیرگراف کاملی می‌سازند. مساله‌ی یافتن اینکه آیا در گراف کلیک وجود دارد NP-hard میباشد [Wasserman and Faust, 1994]. بیشینه کلیک بزرگترین کلیک ممکن در یک شبکه می‌باشد. از کلیک‌ها در عملیات‌های دیگری همچون تشخیص انجمن و یا پیش‌بینی لینک نیز استفاده می‌شود[Liu et al., 2013]. در این تحقیق نویسنده نشان داده است که لینک‌ها تمایل به ساخت کلیک در شبکه دارند و از آن در پیش‌بینی لینک استفاده کرده‌اند. در این تحقیق سه رفتار مشاهده شده است. ۱- لینک‌ها تمایل به ساخت کلیک در شبکه دارند. ۲- لینک‌ها بیشتر تمایل دارند کلیک‌های بزرگ بسازند تا کلیک‌های کوچک. ۳- یک لینک تمایل دارد در چندین کلیک نقش داشته باشد. با استفاده از این رفتارها نویسنده ایجاد لینک در انجمن‌ها را بررسی کرده است. 





شبکه‌ی مقالات علمی: 

شبکه‌ی مقالات علمی اطلاعات بسیاری مرتبط با انتشارات علمی در زمینه‌های مختلف تحقیقاتی دارند. این شبکه‌ها ساخته شده از محققان، مقالات، ژورنال‌ها و ... دارند. همچنین ممکن است اطلاعاتی مربوط به متن مقاله در قالب چکیده و کلمات کلیدی داشته باشند. یکی از زمینه‌های تحقیقاتی مهم در تحلیل شبکه‌ی مقالات علمی، تحلیل همکاری‌های علمی می باشد. از مقالات علمی شبکه‌های مختلفی می‌توان ساخت. شبکه‌ی همکاری‌های علمی که در آن نویسندگان نودهای شبکه می‌باشند و بین دو نویسنده در شبکه لینک وجود دارد اگر حداقل یک مقاله‌ی مشترک داشته باشند. شبکه‌ی دیگر شبکه‌ای می‌باشد که در آن نودها مقالات می باشند و بین دو نود لینک وجود دارد اگر نویسنده‌ی مشترک داشته باشند و یا اینکه به یکدیگر اشاره (cite) کرده باشند. همچنین می‌توان از مقالات گراف دو بخشی نویسنده مقاله ساخت. در این شبکه دو دسته نود وجود دارد. نودهای مقالات و نودهای نویسندگان. بین یک نود نویسنده و یک نود مقاله لینک وجود دارد اگر آن نویسنده در نوشتن مقاله نقش داشته باشد. همچنین لینک می‌تواند وجود داشته باشد اگر نویسنده به مقاله اشاره کرده باشد. 



جمع‌بندی:

شبکه‌های پیچیده مدل ریاضی شبکه‌های واقعی می‌باشند که روش‌ها و الگوریتم‌های مختلفی برای تحلیل این شبکه‌ها قابل استفاده می‌باشند. در این قسمت ساختارها و ویژگی‌های اولیه‌ی شبکه‌های پیچیده بررسی می‌شود. برخی از مدل‌سازی‌های این شبکه‌‌ها معرفی می‌شوند و در ادامه به برخی از عملیات تحلیلی بر روی شبکه‌های پیچیده اشاره می‌شود. در این تحقیق عملیات تحلیلی‌ای که استفاده می‌شود پیش‌بینی لینک می‌باشد. 


























































































